Alle meldingskomponentene kommer i 4 farge-varianter.

Hvilken av disse man skal bruke, avhenger av hva slags informasjon man prøver å formidle. Er det ren informasjon, som brukeren bør få med seg, er info varianten god å bruke.

#### Tips / News

Tips kan brukes dersom man ønsker å tipse brukeren om alternativer, eller andre valg. Dette kan også være informasjon som brukere ikke må forholde seg til. F.eks tips til andre tjenester, forenkling av prosesser etc.

#### Info

Info brukes der man ønsker å informere om noe som ikke er kritisk informasjon. Det kan for eksempel være planlagt vedlikehold, endring av tjenester eller ønske om at brukerne bekrefter kontaktinformasjon.

#### Suksess

Suksess varianten brukes til å formidle "gode nyheter", eller når ønsket respons på en handling skjer. Dette kan f.eks være om en tjeneste blir tilgjengelig igjen, eller om betaling er gjennomført.

#### Error

Error-varianten brukes kun i sammenhenger der det har skjedd en feil, eller om det er en pågående feil. Dette kan f.eks være at en tjeneste er nede akkurat nå, eller at en betaling ikke gikk igjennom.
